<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Francesco De Cristofaro (2014)</title>
       <respStmt>
        <resp>Supervisione codifica</resp>
          <persName xml:id="ER">Ersilia Russo</persName>
        </respStmt>
        <respStmt>
          <resp>Codifica automatizzata</resp>
          <persName xml:id="ML">Maria Levchenko</persName>
        </respStmt>
         <respStmt>
          <resp>Codifica</resp>
          <persName xml:id="CL">Chiara Leali</persName>
        </respStmt>
      </titleStmt>
      <editionStmt>
      <p>Scheda editoriale</p>
      </editionStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi:  a cura di Francesco De Cristofaro</title>
          <editor>De Cristofaro, Francesco</editor>
          <pubPlace>Milano</pubPlace>
          <publisher>BUR</publisher>
          <date>2014</date>
        </bibl>
      </sourceDesc>
    </fileDesc>
    <encodingDesc>
    <p>Introduzione, cap. 1</p>
    </encodingDesc>
  </teiHeader>
  <text>
    <body>

      <div xml:id="DeCristofaro_cap1">
        <note xml:id="DeCristofaro_cap1-n1" type="comm" target="quarantana/cap1.xml#c1_10000"><ref rend="bold">Intestazione L[uigi] Riccardi. «Intestazione del Cap. I°.» Si noti che il primo capitolo ha un’intestazione diversa rispetto ai sei tipi che si ripetono, particolarità condivisa con le intestazioni dei capitoli XIV e XXXVI. Con l’eccezione di I, XIV e XXXVI che fanno caso a sé (si vedano le relative note), ogni nuovo capitolo è inaugurato da un tipo d’immagine ripetuto più volte nel corso dell’opera. Si alternano con buona regolarità sei diverse figure</ref>:  il putto con le torce nelle mani intesta, oltre all’Introduzione, quattro capitoli (VI, XVII, XXIII, XXXVIII); la mano col pugnale appare per sei volte; la lotta tra l’aquila e il serpente apre sette capitoli; la nave in tempesta ricorre per sei volte; l’aquila con le ali dispiegate conta sei apparizioni; i cani che braccano la lepre nella tana sono ripetuti all’inizio di sei capitoli.</note>
        <note xml:id="DeCristofaro_cap1-n2" type="comm" target="quarantana/cap1.xml#c1_16098"><ref rend="bold">Capolettera s. i. [ma</ref>:  Luigi Riccardi.] «Iniziale del Cap. I°.» Il capolettera rimanda al tipo figurativo del paesaggio pittoresco (con rovine e vegetazione selvaggia) assai diffuso nella cultura romantica di primo Ottocento. Esso allude al tempo stesso alla sequenza degli archi del ponte che si vede nell’intestazione: si crea in questo modo una forte omogeneità visiva nella serie iniziale, suggellata dalla fig. 3, che marca in maniera efficace il passaggio dalla Introduzione, col suo tono saggistico-argomentativo, all’inizio della storia, facendo inoltre passare il punto di vista «dal livello dell’acqua a quello del promontorio» (quest’ultima osservazione è di Badini Confalonieri [2006]).</note>
        <note xml:id="DeCristofaro_cap1-n3" type="comm" target="quarantana/cap1.xml#c1_10001" targetEnd="quarantana/cap1.xml#c1_10203"><ref rend="bold">Quel ramo... comune</ref>:  Il “nuovo attacco” del romanzo ha, secondo Gianfranco Contini, «un aspetto di schema: ci sono le due rive, ci sono i tre torrenti sulla riva sinistra»; lo spazio risulta «in qualche modo aritmeticizzato. Cioè a dire, la natura, la pura natura è dominata da un ordinamento superiore, è circoscritta da una mente, è avvolta da un’intenzione» (il testo, trascrizione dal nastro di una conferenza del 1974, è ripreso in Orelli [1990]: 33). Aperto da un’indicazione che cala immediatamente il lettore in uno spazio definito, questo pezzo di “cinema naturale”, con le sue panoramiche e le sue zoomate, è scandito da un periodare lungo, avvolgente, tortuoso, quasi mimetico rispetto al paesaggio; nel finale «rallentarsi» della prima proposizione, tale mimetismo inverte retoricamente i «seni» e «golfi» dell’esordio in «nuovi golfi e nuovi seni», sicché il chiasmo coopera con la costruzione sintattica e con il ritmo per restituire iconicamente la “forma” del panorama.</note>
        <note xml:id="DeCristofaro_cap1-n4" type="comm" target="quarantana/cap1.xml#c1_10001" targetEnd="quarantana/cap1.xml#c1_10006"><ref rend="bold">Quel ramo del lago di Como</ref>:  il ramo orientale, che volge verso Lecco (Manzoni conosceva bene la zona, avendo spesso trascorso, in gioventù, le vacanze autunnali nella villa paterna del Caleotto).</note>
        <note xml:id="DeCristofaro_cap1-n5" type="comm" target="quarantana/cap1.xml#c1_10017"><ref rend="bold">monti</ref>:  le Alpi Orobie e i monti della Brianza.</note>
        <note xml:id="DeCristofaro_cap1-n6" type="comm" target="quarantana/cap1.xml#c1_10085" targetEnd="quarantana/cap1.xml#c1_10087"><ref rend="bold">e l'Adda rincomincia</ref>:  l’Adda entra nel lago di Como a nord, si riforma a sud uscendo dal ramo qui descrito, riprende infine forma di lago a Garlate, Olginate e Pescarenico.</note>
        <note xml:id="DeCristofaro_cap1-n7" type="comm" target="quarantana/cap1.xml#c1_10118" targetEnd="quarantana/cap1.xml#c1_10120"><ref rend="bold">tre grossi torrenti</ref>:  il Gerenzone, il Caldone, il Bione.</note>
        <note xml:id="DeCristofaro_cap1-n8" type="comm" target="quarantana/cap1.xml#c1_10204" targetEnd="quarantana/cap1.xml#c1_10403"><ref rend="bold">Per un buon pezzo... vendemmia</ref>:  Nel secondo movimento la descrizione della regione di Lecco, di come essa sia umanizzata e attraversata da particolarismi, conflitti e rapporti di forza, introietta molteplici piani temporali. Il territorio del romanzo manzoniano risulta stratificato: alla lunghissima durata della conformazione orografica (nella quale signoreggia il Resegone, con la sua etimologia vagamente mitica) si sovrappongono i tempi rapidi dell’uomo e della sua corruzione, resa con satira antifrastica e sferzante. Le linee dell’ambiente divengono lo scenario ove confluiscono, sovrapponendosi, la Lombardia spagnola del racconto e quella austriaca dell’enunciazione; fino alla improvvisa comparsa, nell’espressione «al giorno d’oggi», di un presente di marca diversa rispetto al tempo assoluto che aveva fin qui governato la sintassi.</note>
        <note xml:id="DeCristofaro_cap1-n9" type="comm" target="quarantana/cap1.xml#c1_10259" targetEnd="quarantana/cap1.xml#c1_10264"><ref rend="bold">di terre, di ville</ref>:  ‘di borghi, di villaggi’.</note>
        <note xml:id="DeCristofaro_cap1-n10" type="comm" target="quarantana/cap1.xml#c1_10338" targetEnd="quarantana/cap1.xml#c1_10339"><ref rend="bold">un castello</ref>:  ‘una fortezza tenuta da una guarnigione di soldati’.</note>
        <note xml:id="DeCristofaro_cap1-n11" type="comm" target="quarantana/cap1.xml#c1_10404" targetEnd="quarantana/cap1.xml#c1_10597"><ref rend="bold">Dall'una... nell'orizzonte</ref>:  Nel passaggio dal Fermo ai Promessi Sposi la strepitosa apertura geografica del romanzo si trasforma, dall’originario idillio, in una dolorosa riflessione sulla storia e le sue leggi. Se nella minuta il narratore portava a spasso il lettore in quella stessa Lombardia in cui aveva trascorso «infanzia e puerizia» e «prima giovinezza», qui i riferimenti autobiografici scompaiono per fare spazio a un’ecfrasi più dettagliata e ai soprusi della soldataglia spagnola all’epoca di stanza nel ducato di Milano. La violenza dell’uomo mina l’innocenza della natura. Alle velleitarie cartografie del romanzo storico, Manzoni preferisce lo scavo nel paesaggio morale, l’indagine nelle crepe della storia, nel segno di un’ironia micidiale.</note>
        <note xml:id="DeCristofaro_cap1-n12" type="comm" target="quarantana/cap1.xml#c1_10419"><ref rend="bold">tuttavia</ref>:  ‘tuttora’.</note>
        <note xml:id="DeCristofaro_cap1-n13" type="comm" target="quarantana/cap1.xml#c1_10482"><ref rend="bold">piglian</ref>:  ‘ricomprendono’.</note>
        <note xml:id="DeCristofaro_cap1-n14" type="comm" target="quarantana/cap1.xml#c1_10497" targetEnd="quarantana/cap1.xml#c1_10500"><ref rend="bold">campeggia o si scorcia</ref>:  ‘appare in piena prospettiva, oppure di scorcio’.</note>
        <note xml:id="DeCristofaro_cap1-n15" type="comm" target="quarantana/cap1.xml#c1_10598" targetEnd="quarantana/cap1.xml#c1_10683"><ref rend="bold">Il luogo... vedute</ref>:  Nell’ultimo colpo d’occhio della lunga descrizione lo sguardo si posa sulla tensione fra gli aspetti «ameni» e «domestici» e le latenze «selvagge» di quel caro paesaggio. L’apparizione imminente dei bravi, e del fosco potere di cui sono emanazioni, trasforma lo spazio del «domestico» in uno scenario incerto, insidioso, perturbante; il «selvaggio» si impone per sempre sull’«ameno», versione disforica dello stato di natura; l’idillio appena abbozzato è già definitivamente messo in crisi.</note>
        <note xml:id="DeCristofaro_cap1-n16" type="comm" target="quarantana/cap1.xml#c1_13600" targetEnd="quarantana/cap1.xml#c1_16095"><ref rend="bold">Figura 3 L[uigi] Riccardi. «Veduta di Lecco.» Luca Toschi (1995) ha ben spiegato che la sequenza delle prime figure del capitolo I non è semplice illustrazione delle descrizioni paesistiche presenti nel romanzo. Anzi, un attento confronto mostra che l’inquadratura dell’interpretazione visiva non corrisponde con quella del testo verbale. Come accade anche in altri casi, questa sfasatura è l’effetto di una scelta registica complessiva, che qui si spiega con l’intenzione di situare topograficamente la storia, aprendo progressivamente sullo spazio dell’azione iniziale. Se è vero che non è possibile identificare la «stradicciola» per la quale avanza don Abbondio nel capoverso successivo, tuttavia non va sottovalutata l’efficacia della sottolineatura così creata del brusco passaggio dalla visione aerea alla prospettiva limitata e costipata del personaggio, che alla fine, appena «voltata la stradetta», si troverà innanzi a una minaccia. L’effetto è rafforzato dalla collocazione dell’immagine, che - è il caso di dirlo - fa “da ponte” tra la descrizione introduttiva, che sintetizza visivamente, e l’inizio della storia.</ref>: </note>
        <note xml:id="DeCristofaro_cap1-n17" type="comm" target="quarantana/cap1.xml#c1_10684" targetEnd="quarantana/cap1.xml#c1_10732"><ref rend="bold">Per una... altrove</ref>:  Nel grande modello scottiano dell'Ivanhoe, una volta esaurito il lungo argomento storiografico, il fondale, inizialmente bloccato in una dimensione archeologica, era dinamizzato dal dialogo-strampalato, depistante, ininfluente ai fini dell’intreccio - tra un mandriano e un buffone, campiti su di un «ampio spazio aperto che sembrava essere destinato nei tempi antichi ai riti della superstizione druidica». In Manzoni quest’abisso fra un passato profondo e l’oggi non si dà: l’azione prende il via da un brano in cui il geografo fisico s’è già fatto geografo umano, focalizzando la visione sopra un personaggio in movimento; e il primo dialogo sarà ben addentro la via maestra della trama.</note>
        <note xml:id="DeCristofaro_cap1-n18" type="comm" target="quarantana/cap1.xml#c1_10704" targetEnd="quarantana/cap1.xml#c1_10732"><ref rend="bold">don Abbondio... altrove</ref>:  Come dimostra l’umoristica titolazione del primo capitolo del Fermo (Il curato di...), don Abbondio è il vero, proverbiale protagonista di queste pagine. Di là dalla circostanza che proprio Abbondio si chiami il santo patrono di Como - e che dunque il battesimo del personaggio corrobori il legame del romanzo col territorio in cui si radica - siamo di fronte a un nome parlante e risonante. La presunta benevolenza dell’autore verso questa figura, della quale spesso si parla, fu messa in crisi da Giovita Scalvini già nel 1831, in uno dei primi interventi critici di valore sul romanzo: «Don Abbondio ne muove grandemente a riso, ed è egli veramente il buffone del romanzo: ma non pertanto ci accorgiamo che il Manzoni sente per lui di quello sdegno che Dante sentiva per la “setta dei cattivi”; [...]» (Scalvini [1955]: 232). Attaccato oltre ogni dire alla sua vita, il curato è incapace di adempiere ai compiti del sacerdozio, di opporsi al torto che si consuma sotto i suoi occhi, perfino di riconoscere la tracce del bene che gli si parano davanti. Sopravviverà indenne a tutte le sciagure, pubbliche e private, che incontrerà sul suo cammino: rimanendo identico a se stesso in un mondo che luttuosamente gli si sfalda intorno. Ma questa persistenza del personaggio, il suo stesso restare in vita nonostante le casastrofi del suo tempo, finisce per sembrare, più che debolezza di predilezione, il segno della più tragica dimensione del pessimismo manzoniano.</note>
        <note xml:id="DeCristofaro_cap1-n19" type="comm" target="quarantana/cap1.xml#c1_10733" targetEnd="quarantana/cap1.xml#c1_10919"><ref rend="bold">Diceva... passeggiero</ref>:  La dimensione che avvolge le azioni di don Abbondio è quella dell’abitudine: perfino i gesti più piccoli appartengono a questa durata inerte, fatta di movimenti prosaici, quotidianamente ripetuti, irriflessi, e il breviario, libro della liturgia e dell’infinita ripetizione, è il vero punctum della scena e della «vita senza qualità» del personaggio.</note>
        <note xml:id="DeCristofaro_cap1-n20" type="comm" target="quarantana/cap1.xml#c1_10812"><ref rend="bold">fessi</ref>:  ‘spaccature, fenditure’.</note>
        <note xml:id="DeCristofaro_cap1-n21" type="comm" target="quarantana/cap1.xml#c1_10899"><ref rend="bold">cura</ref>:  la chiesa con annessa canonica, sede del curato.</note>
        <note xml:id="DeCristofaro_cap1-n22" type="comm" target="quarantana/cap1.xml#c1_10920" targetEnd="quarantana/cap1.xml#c1_10995"><ref rend="bold">I muri... qua e là</ref>:  L’immagine del rettile era già apparsa nello scorcio rappresentativo del «lucido serpeggiamento» del fiume: è una sorta di ossessione d’autore, con ogni probabilità derivata - lo ha sottolineato Nigro ([1996]: 50) - dai trattati di estetica in cui Lomazzo e Hogarth avevano teorizzato il principio della «linea serpentina» o «arabesco». In questo luogo, essa inaugura una tecnica particolarmente congeniale alla scrittura manzoniana: un rapporto di raddoppiamento e di rispondenza speculare fra ciò che è narrato in modo diretto e una qualche figurazione di secondo grado (con metafora araldica, la teoria della letteratura ha battezzato tale procedimento mise en abyme nel caso specifico, tra il presagio funesto delle figure del tabernacolo e la scena che sta per materializzarsi dinanzi al povero curato.</note>
        <note xml:id="DeCristofaro_cap1-n23" type="comm" target="quarantana/cap1.xml#c1_10996" targetEnd="quarantana/cap1.xml#c1_11192"><ref rend="bold">Il curato... bravi</ref>:  L’interpretazione dei dettagli del corpo e dei suoi rivestimenti si compie al rallentatore, con abbondanza di tratteggi - disposti in asindeto - e attraverso il punto di vista del personaggio. L’apparente modello è, ancora, quello di Walter Scott, che nell'Ivanhoe consacra pagine intere alla descrizione vivida dell’abbigliamento e delle acconciature dei personaggi. Tuttavia il reale paradigma di riferimento è quel déchiffrement fisiognomie© che proprio in quel giro di anni trovava fra le pagine della Comédie humaine di Honoré de Balzac la sua declinazione più riuscita e canonica.</note>
        <note xml:id="DeCristofaro_cap1-n24" type="comm" target="quarantana/cap1.xml#c1_11168"><ref rend="bold">guardia</ref>:  ‘guardamano’, cioè la parte dell’impugnatura che serve a ripare la mano.</note>
        <note xml:id="DeCristofaro_cap1-n25" type="comm" target="quarantana/cap1.xml#c1_11174" targetEnd="quarantana/cap1.xml#c1_11176"><ref rend="bold">come in cifra</ref>:  ‘come nel disegno di un monogramma’.</note>
        <note xml:id="DeCristofaro_cap1-n26" type="comm" target="quarantana/cap1.xml#c1_11192"><ref rend="bold">bravi</ref>:  «uomo di violenza al soldo o al servizio di signore tristo» (Tommaseo-Bellini).</note>
        <note xml:id="DeCristofaro_cap1-n27" type="comm" target="quarantana/cap1.xml#c1_11239" targetEnd="quarantana/cap1.xml#c1_11307"><ref rend="bold">Fino... essi</ref>:  È il primo dei tanti «squarci autentici» del testo: da subito, parve ai più critici che essi interrompessero il flusso narrativo e finissero per dissipare la suspense; ma costituiscono la cifra forse più coraggiosa della narrazione manzoniana. Sono proprio le gride (cioè gli editti emanati dal governatore, validi solo fino alla decadenza di questi) a conferire ai Promessi Sposi quel carattere storiografico-saggistico che ne fa un unicum nella cultura europea. Nell’economia del capitolo, le «gride» svolgono una duplice funzione: permettono alla realtà effettuale di mescolarsi con la prosa d’invenzione ed esprimono tutta la sfiducia di Manzoni verso l’incapacità da parte degli strumenti umani di costruire un argine al male. Una sfiducia che emerge anche dal montaggio delle singole gride che paiono inseguirsi sulla pagina manzoniana, rispondendosi l’un l’altra in una grottesca fuga di parole vacue. Già a partire da queste primissime pagine, il narratore evidenzia tutte le ambiguità e le manchevolezze della lingua del potere, una lingua che - come si vedrà lungo tutto il corso dell’opera - sembra fatta per intorbidare e nascondere piuttosto che per capire e modificare l'esistente.</note>
        <note xml:id="DeCristofaro_cap1-n28" type="comm" target="quarantana/cap1.xml#c1_11265" targetEnd="quarantana/cap1.xml#c1_11266"><ref rend="bold">gran Contestabile</ref>:  altissima carica militare.</note>
        <note xml:id="DeCristofaro_cap1-n29" type="comm" target="quarantana/cap1.xml#c1_11276" targetEnd="quarantana/cap1.xml#c1_11278"><ref rend="bold">Sua Maestà Cattolica</ref>:  Filippo II, re di Spagna del 1555.</note>
        <note xml:id="DeCristofaro_cap1-n30" type="comm" target="quarantana/cap1.xml#c1_16099"><ref rend="bold">Figura 4 [Francesco] Gonin. «Pubblica un bando»; nella lettera a Gonin del 2 febbraio 1840 questa scena è sinteticamente chiamata</ref>:  «trombetta». Si noti che l’inutilità dei provvedimenti di legge (le gride) è segnalata iconicamente dal passaggio a sinistra di due bravi, verso i quali si volgono alcuni astanti. La lunga sequenza dedicata alle misure amministrative ripetute nel corso del tempo viene sintetizzata nella contrapposizione tra la staticità del «trombetta», collocato sullo sfondo, e la dinamicità dei bravi, situati invece in primo piano: la dialettica spaziale mette in evidenza i bravi, cioè l’oggetto di quelle gride che si stanno nel frattempo (e inutilmente) leggendo ad alta voce. Si noti che qui la firma «Gonin» non è in corsivo, a differenza di quanto desiderava l’artista, che se ne lamentò con Manzoni. Lo scrittore risolve la questione nella lettera del 14 febbraio 1840.</note>
        <note xml:id="DeCristofaro_cap1-n31" type="comm" target="quarantana/cap1.xml#c1_11244"><ref rend="bold">l'Illustrissimo</ref>:  Il pomposo accumulo (serissimo) dei titoli sortisce un effetto (comico) di straniamento: perché più abbonderanno i tratti distintivi del potere, più striderà la loro vanità - alla lettera - in quello scenario politico compromesso.	Vale lo stesso per stile: tanto più «gagliarde e sicure» le parole, quanto più risibili gli effetti da esse provocati.</note>
        <note xml:id="DeCristofaro_cap1-n32" type="comm" target="quarantana/cap1.xml#c1_11333"><ref rend="bold">esercizio</ref>:  ‘lavoro’.</note>
        <note xml:id="DeCristofaro_cap1-n33" type="comm" target="quarantana/cap1.xml#c1_11357" targetEnd="quarantana/cap1.xml#c1_11358"><ref rend="bold">fargli spalle</ref>:  ‘spalleggiarlo’.</note>
        <note xml:id="DeCristofaro_cap1-n34" type="comm" target="quarantana/cap1.xml#c1_11512" targetEnd="quarantana/cap1.xml#c1_11515"><ref rend="bold">esser posto alla corda</ref>:  tortura consistente nel legare al condannato le mani dietro la schiena con una fune e con un sistema di carrucole, fino a lussargliele con reiterati tratti.</note>
        <note xml:id="DeCristofaro_cap1-n35" type="comm" target="quarantana/cap1.xml#c1_11520" targetEnd="quarantana/cap1.xml#c1_11521"><ref rend="bold">processo informativo</ref>:  ‘indagine istruttoria’.</note>
        <note xml:id="DeCristofaro_cap1-n36" type="comm" target="quarantana/cap1.xml#c1_11532"><ref rend="bold">galea</ref>:  ‘galera’.</note>
        <note xml:id="DeCristofaro_cap1-n37" type="comm" target="quarantana/cap1.xml#c1_12192" targetEnd="quarantana/cap1.xml#c1_12268"><ref rend="bold">Nè... tuttavia</ref>:  L’intreccio fra la metaforica medica e quella botanica allude a una dimensione organicistica che, pur essendo tipica della modernità (conobbe la sua massima fortuna nella stagione delle rivoluzioni secentesche), ha la sua scaturigine nel paradigma greco della stasis, vista come negazione del movimento ma anche, al contempo, condizione stessa del conflitto. Secondo tale concezione, la società umana è un corpo particolarmente esposto agli oltraggi del mondo: contrae virus e sviluppa anticorpi, ricerca rimedi e non deve abbassare mai il livello di guardia, perché non si dà soluzione di continuità fra la latenza e l’insorgenza del male. Nella narrazione manzoniana, che in queste righe alterna la storia sociale di livello medio con una minuta histoire évenémentielle, questa concezione riaffiora spesso, in modo via via più evidente.</note>
        <note xml:id="DeCristofaro_cap1-n38" type="comm" target="quarantana/cap1.xml#c1_11717"><ref rend="bold">sbrattare</ref>:  ‘sgombrare’.</note>
        <note xml:id="DeCristofaro_cap1-n39" type="comm" target="quarantana/cap1.xml#c1_11776"><ref rend="bold">appostatamente</ref>:  ‘mediante agguati’.</note>
        <note xml:id="DeCristofaro_cap1-n40" type="comm" target="quarantana/cap1.xml#c1_11801"><ref rend="bold">fautori</ref>:  ‘mandanti’.</note>
        <note xml:id="DeCristofaro_cap1-n41" type="comm" target="quarantana/cap1.xml#c1_11822"><ref rend="bold">onninamente</ref>:  ‘in tutto e per tutto’.</note>
        <note xml:id="DeCristofaro_cap1-n42" type="comm" target="quarantana/cap1.xml#c1_11940"><ref rend="bold">comminazioni</ref>:  ‘minacce ai trasgressori’.</note>
        <note xml:id="DeCristofaro_cap1-n43" type="comm" target="quarantana/cap1.xml#c1_11974"><ref rend="bold">cabale</ref>:  ‘maneggi, intrighi’.</note>
        <note xml:id="DeCristofaro_cap1-n44" type="comm" target="quarantana/cap1.xml#c1_11983" targetEnd="quarantana/cap1.xml#c1_11984"><ref rend="bold">Enrico IV</ref>:  Enrico di Navarra, re di Francia dal 1589.</note>
        <note xml:id="DeCristofaro_cap1-n45" type="comm" target="quarantana/cap1.xml#c1_11999" targetEnd="quarantana/cap1.xml#c1_12002"><ref rend="bold">il duca di Savoia</ref>:  Carlo Emanuele I, duca dal 1589, che aveva tentato di invadere la Provenza e aveva posto la sua candidatura al trono di Francia.</note>
        <note xml:id="DeCristofaro_cap1-n46" type="comm" target="quarantana/cap1.xml#c1_12015" targetEnd="quarantana/cap1.xml#c1_12018"><ref rend="bold">il duca di Biron</ref>:  Carlo di Gontaut, decapitato per aver cospirato contro il suo sovrano, d’intesa con Carlo Emanuele.</note>
        <note xml:id="DeCristofaro_cap1-n47" type="comm" target="quarantana/cap1.xml#c1_12082" targetEnd="quarantana/cap1.xml#c1_12084"><ref rend="bold">stampatori regii camerali</ref>:  ‘stampatori per conto della Regia Camera, ovvero fisco o cassa dello Stato’.</note>
        <note xml:id="DeCristofaro_cap1-n48" type="comm" target="quarantana/cap1.xml#c1_12146" targetEnd="quarantana/cap1.xml#c1_12149"><ref rend="bold">Gonzalo Fernandez di Cordova</ref>:  governatore di Milano dal 1626 al 1629.</note>
        <note xml:id="DeCristofaro_cap1-n49" type="comm" target="quarantana/cap1.xml#c1_16101"><ref rend="bold">Figura 5 [Francesco] Gonin. «Al suo apparire, coloro.» Nigro (2002) ha osservato che l’illustrazione si riferisce a un brano precedente, che si trova ancor prima della figura 4 (cfr. qui p. 92); essa svolge dunque una funzione di sutura, saldando insieme le due parti del racconto separate dalla lunga digressione storica. L’immagine, osserva ancora Nigro, incentra la scena su don Abbondio, tra l’altro presentato «davanti e di dietro» nelle figg. 5 e 6 (in realtà la sequenza è invertita</ref>:  il curato è prima raffigurato di spalle), che nel testo originale sono disposte su due pagine affrontate. Si tratta di una scelta di “inquadratura” che ha rilevanti effetti di “regia”: col passaggio dal campo lungo (che inquadra il curato, i bravi e il tabernacolo, lasciando vedere le montagne sullo sfondo) al primo piano si mette infatti in evidenza il punto di vista del sacerdote, cui del resto sono in gran parte dedicate le successive illustrazioni del capitolo.</note>
        <note xml:id="DeCristofaro_cap1-n50" type="comm" target="quarantana/cap1.xml#c1_12356" targetEnd="quarantana/cap1.xml#c1_12451"><ref rend="bold">Egli... fisso</ref>:  Tutta la fisicità di Abbondio è impegnata in un esercizio di dissimulazione del suo terrore. Annotò Luigi Russo nel suo ormai classico commento (1947): «Una delle prime manifestazioni della paura è il tentativo di dissimularla. La dissimulazione è la politica iniziale, l’innocente malizia del pauroso; una politica molto ingenua, che si scopre chiaramente nei suoi fini a tutti fuor che all’attore stesso che la conduce. Mentre tutti indovinano l’elementare espediente, lui solo fa lo stonato, questo fa il comico. Tutta una politica della dissimulazione è quella che vien descritta in seguito: quel mettere l’indice e il medio della mano sinistra nel collare, come per raccomodarlo; quel volgere la faccia all’indietro e guardare con la coda dell’occhio, e quell’andare risoluto innanzi quando ogni speranza di soccorso e di scampo è perduta», a un tratto: ‘insieme, a un tempo’.</note>
        <note xml:id="DeCristofaro_cap1-n51" type="comm" target="quarantana/cap1.xml#c1_16102"><ref rend="bold">Figura 6 [Francesco] Gonin. «Si pose l’indice e il medio.» Barelli (1991) ha osservato che in questa immagine, se non «muta la focalizzazione, sempre regolata sul grado zero», è però il «quadro visivo» a restringersi, «passando da campo d’insieme a primo piano».</ref>: </note>
        <note xml:id="DeCristofaro_cap1-n52" type="comm" target="quarantana/cap1.xml#c1_12620" targetEnd="quarantana/cap1.xml#c1_12621"><ref rend="bold">Cosa comanda?</ref>:  Don Abbondio usa il lei con i bravi, che adottano la stessa forma di cortesia. I personaggi sul piano formale appaiono quindi alla pari; ma i bravi con il lei comunicano minacce (uno dei due in modo allusivo, con una tecnica da sempre usuale nella malavita, l’altro in modo più diretto), mentre don Abbondio apre e chiude il suo discorso dichiarando apertamente la propria inferiorità di fronte a don Rodrigo ed agli emissari (da «cosa comanda?» a «ubbidienza»).</note>
        <note xml:id="DeCristofaro_cap1-n53" type="comm" target="quarantana/cap1.xml#c1_12666" targetEnd="quarantana/cap1.xml#c1_12670"><ref rend="bold">Renzo Tramaglino e Lucia Modella</ref>:  Nei Promessi Sposi Manzoni opta, per entrambi i personaggi, per una designazione onomastica a metà fra il sociologico e il morale (il cognome «Tramaglino» ha a che fare con la rete del pescatore, mentre «Mondella» richiama le mondine; ma in Tramaglino “risuona” il travaglio, e in Mondella la munditia, cioè la purezza, che amplifica la luce del nome); nel Fermo e Lucia egli aveva escogitato una specie di ossimoro per il protagonista maschile, chiamandolo Fermo Spolino, dove la mobilità della spola contraddiceva immediatamente la fermezza del nome.</note>
        <note xml:id="DeCristofaro_cap1-n54" type="comm" target="quarantana/cap1.xml#c1_12671" targetEnd="quarantana/cap1.xml#c1_12678"><ref rend="bold">Cioè... cioè</ref>:  I due «cioè», separati dai puntini sospensivi, sono indizio dell’ambizione, ma anche dell’incapacità di spiegarsi meglio. Con questo minimo segnale l’autore mostra subito la sua intenzione di presentare nel dialogo le modalità incerte e spezzate che spesso caratterizzano la lingua parlata: i sospensivi svolgono la funzione di modellare la punteggiatura su quest’esigenza di rappresentazione del parlato, del comune: ‘della comunità’.</note>
        <note xml:id="DeCristofaro_cap1-n55" type="comm" target="quarantana/cap1.xml#c1_12783" targetEnd="quarantana/cap1.xml#c1_12794"><ref rend="bold">vedon... tasca</ref>:  Nella mentalità piccola piccola, deresponsabilizzata, grevemente moralistica del curato l’assiologia è immediatamente creata: un essi non meglio specificato, colpevoli di «fare i loro pasticci tra loro», contro un noi cui capita in sorte di «servire il comune». Quanto al costrutto «a me non me ne», esso rende evidente, come in molti brani dialogici, la divaricazione tra la voce del narratore e il modo di parlare attribuito ai personaggi: nelle cui frasi troviamo costruzioni “sgrammaticate” tuttora frequenti della lingua parlata. Si noti inoltre che nelle parole di don Abbondio ricorrono frasi proverbiali e modi di dire («non me ne vien nulla in tasca» è il primo) che rimandano a una realtà materiale e ad una prospettiva concreta e angusta; anche per questo suo modo di parlare - che rivela un certo modo di pensare - don Abbondio si qualifica subito come personaggio incapace di slanci ideali e di ampiezza di vedute. I bravi in un certo senso rispondono in modo adeguato usando un altro modo di dire dello stesso registro («lei ci metterebbe in sacco»).</note>
        <note xml:id="DeCristofaro_cap1-n56" type="comm" target="quarantana/cap1.xml#c1_16105"><ref rend="bold">Figura 7 F[rancesco] Gonin. «Ma, signori miei.» Efficace sintesi con l’intimazione al silenzio e al rispetto dell’autorità, da parte dei bravi, e il tentativo di don Abbondio - qui davvero “vaso di coccio” - di mettersi a ragionare. L’illustrazione di questo cruciale incontro in «due o tre vignette» era già stata discussa da d’Azeglio nella lettera inviata a Gonin il 28 ottobre 1839.</ref>: </note>
        <note xml:id="DeCristofaro_cap1-n57" type="comm" target="quarantana/cap1.xml#c1_12856"><ref rend="bold">bestemmia</ref>:  Dopo aver «interrotto» la timida difesa del curato, che si configura così come una specie di reticenza involontaria, uno dei due bravi ruba la parola e si esibisce in un turpiloquio così spinto da indurre il narratore stesso a essere reticente. Il dialogo a tre è anche il duplice “scambio”, o se si vuole la “carambola”, di una figura retorica: da un bravo al curato e da questi alla voce narrante.</note>
        <note xml:id="DeCristofaro_cap1-n58" type="comm" target="quarantana/cap1.xml#c1_16106"><ref rend="bold">Figura 8 F[rancesco] Gonin. «Ritratto di D. Rodrigo.» Questa illustrazione va colta nella serie delle “immagini di ritratto”, tipologia iconografica che ha un rilievo fondamentale nel corso dell’opera. Secondo Barelli (1991), il ritratto di don Rodrigo presuppone una «focalizzazione interna» da parte di don Abbondio</ref>:  è il prete, terrorizzato, che immagina il cipiglio severo del nobile.</note>
        <note xml:id="DeCristofaro_cap1-n59" type="comm" target="quarantana/cap1.xml#c1_12954" targetEnd="quarantana/cap1.xml#c1_12975"><ref rend="bold">suggerire... feroce</ref>:  Più che un omaggio alla, scarsa, preparazione culturale del curato, la battuta del misterioso bravo è un omaggio alle possibilità affabulatorie della lingua latina, l’idioma oscuro e duttile che viene adoperato per dirimere le questioni ed imporre la legge del più forte. Quel latino che provoca qui una sufficienza «sguaiata e feroce», e che lo stesso Renzo, dopo averne sperimentato l’abracadabratorio potere in tante scene del romanzo, definirà nell’ultimo capitolo «birbone, fuor di chiesa, che viene addosso a tradimento, nel buono d’un discorso».</note>
        <note xml:id="DeCristofaro_cap1-n60" type="comm" target="quarantana/cap1.xml#c1_13027" targetEnd="quarantana/cap1.xml#c1_13057"><ref rend="bold">Disposto... serio</ref>:  La formula convenzionale di ossequio al potente lascia trasparire il cedimento alle richieste dell’iniquo. In una cruciale pagina delle Osservazioni sulla Morale cattolica leggiamo che «ogni potere ingiusto per fare male agli uomini ha bisogno di cooperatori che rinunzino ad ubbidire alla legge divina, e quindi l’inesecuzione di essa è la condizione più essenziale perché esso possa agire» (Morale cattolica: 518). In questo dialogo a tre voci avviene, di fronte alle figure fiammeggianti dei purganti, il primo tradimento della missione pastorale del curato: che si svincola dal voto di obbedienza al suo vescovo e a Dio per acconsentire al potere ingiusto, tutto terreno, di don Rodrigo. Una volta passato il flagello della peste, con gli stessi termini di obbedienza egli si rivolgerà al marchese che ha ereditato i possedimenti del signorotto. Don Abbondio non cambia mai, resta sempre identico a se stesso in mezzo alle burrasche della storia.</note>
        <note xml:id="DeCristofaro_cap1-n61" type="comm" target="quarantana/cap1.xml#c1_13123" targetEnd="quarantana/cap1.xml#c1_13180"><ref rend="bold">Il povero... vivere</ref>:  Nella descrizione del personaggio lo scrittore seleziona una serie di immagini concrete («cuor di leone», «vaso di terra cotta», «fiele in corpo», «bocconi amari», «cavarsi la voglia», «rimanere a bocca aperta», fino a queste gambe «aggranchiate», cioè irrigidite come da un crampo per la paura) e di modi di dire frequenti nel parlato: da un lato pare che intenda adattare la descrizione alle stesse preferenze linguistiche attribuite al suo personaggio, dall’altro tali forme espressive, presenti ancora nell’italiano contemporaneo, sono un ulteriore indizio di quanto l’autore fosse attento agli aspetti comunicativi della lingua parlata. Tutte queste forme, pur funzionali alla descrizione, vanno annoverate tra i segni di modernità della prosa manzoniana.</note>
        <note xml:id="DeCristofaro_cap1-n62" type="comm" target="quarantana/cap1.xml#c1_13170"><ref rend="bold">naturale</ref>:  ‘carattere’.</note>
        <note xml:id="DeCristofaro_cap1-n63" type="comm" target="quarantana/cap1.xml#c1_13072" targetEnd="quarantana/cap1.xml#c1_13230"><ref rend="bold">Don Abbondio... divorato</ref>:  Il gioco delle censure, delle preterizioni, delle litoti prosegue e si fa proverbiale. La celeberrima formulazione retorica del «cuor di leone» è quanto resta di una scena del Fermo e Lucia in cui il curato, con enfasi roboante e strozzata, andava a liberare Lucia da un «lago dei leoni» di biblica memoria. Il brano, autentica perla eroicomica, fu tagliato da Manzoni, che preferì adoperare lo stesso tratto bestiale in un contesto retoricamente più sofisticato.</note>
        <note xml:id="DeCristofaro_cap1-n64" type="comm" target="quarantana/cap1.xml#c1_13397" targetEnd="quarantana/cap1.xml#c1_13837"><ref rend="bold">L'impunità... difesa</ref>:  Il diritto all'impunità, originariamente concesso ai conventi e alle chiese che erano inaccessibili alle forze dell’ordine, si era nel tempo esteso anche alle case patrizie, trovando la connivenza della classe dirigente, dei militari, degli uomini di governo. Il brano è uno straordinario microtrattato di etica e di storia sociale: dove l’analisi dell’umana piccolezza è calata in un contesto terribile ed esatto, mentre i meccanismi di «conservazione» del sopruso sembrano già quelli che, più di un secolo dopo e dunque ad avvenuta unificazione nazionale, saranno diagnosticati nei romanzi storici di Sciascia e di Tornasi di Lampedusa.</note>
        <note xml:id="DeCristofaro_cap1-n65" type="comm" target="quarantana/cap1.xml#c1_11022" targetEnd="quarantana/cap1.xml#c1_13687"><ref rend="bold">uomini... incaricati dell’esecuzione immediata</ref>:  agenti di polizia.</note>
        <note xml:id="DeCristofaro_cap1-n66" type="comm" target="quarantana/cap1.xml#c1_13776"><ref rend="bold">improperio</ref>:  ‘offesa’.</note>
        <note xml:id="DeCristofaro_cap1-n67" type="comm" target="quarantana/cap1.xml#c1_13838" targetEnd="quarantana/cap1.xml#c1_13853"><ref rend="bold">L'uomo... compagni</ref>:  Il passaggio sentenzioso e apodittico, segnalato dalla repentina mutazione del tempo verbale dal passato storico al presente assoluto, risponde a un movimento assai tipico della prosa manzoniana: qui, però, non serve a dare una indicazione fuori del tempo, ma a introdurre un discorso fortemente storicizzato, per quanto sopra un doppio binario.</note>
        <note xml:id="DeCristofaro_cap1-n68" type="comm" target="quarantana/cap1.xml#c1_16106"><ref rend="bold">Figura 9 F[rancesco] Gonin. «Processioni di confratelli.» Nigro (2002) ha ricordato che Manzoni s’informò con precisione sul dettaglio delle diverse uniformi che distinguevano le congreghe.</ref>: </note>
        <note xml:id="DeCristofaro_cap1-n69" type="comm" target="quarantana/cap1.xml#c1_13854" targetEnd="quarantana/cap1.xml#c1_14060"><ref rend="bold">Quindi... resistere</ref>:  Parallelamente alla vicenda dei singoli, il romanzo manzoniano sviluppa la storia delle grandi organizzazioni sociali; il mondo aggrovigliato nel quale si muovono Renzo e Lucia è anche il mondo in cui si svolge il contrasto fra potenze del mondo feudale, ordini religiosi, corporazioni cittadine e masse di diseredati. A questo proposito, uno scrittore-critico d’eccezione osservò, in pagine giustamente famose: «quel che veramente sta a cuore a Manzoni non sono i personaggi, quanto le forze, in atto nella società e nell’esistenza, e i loro condizionamenti e contrasti. I rapporti di forze sono il vero motore della sua narrazione e il nodo cruciale delle sue preoccupazioni sociali e storiche» (Calvino [1973]: 327).</note>
        <note xml:id="DeCristofaro_cap1-n70" type="comm" target="quarantana/cap1.xml#c1_13897"><ref rend="bold">immunità</ref>:  ‘dispense da carichi civili e fiscali’.</note>
        <note xml:id="DeCristofaro_cap1-n71" type="comm" target="quarantana/cap1.xml#c1_13418"><ref rend="bold">privilegi</ref>:  ‘concessioni speciali in evasione alla legge comune'.</note>
        <note xml:id="DeCristofaro_cap1-n72" type="comm" target="quarantana/cap1.xml#c1_10165" targetEnd="quarantana/cap1.xml#c1_14101"><ref rend="bold">come... ferro</ref>:  La similitudine che - subito dopo averlo stretto nell'anticlimax trimembre del «non nobile, non ricco, coraggioso ancor meno» - lega il curato a un vaso di terracotta in insensato movimento per le malsicure strade del mondo proviene direttamente dalla fiaba di La Fontaine Le pot de terre et le pot de ferre, anche se già diffusa nella letteratura europea, «dal Don Chisciotte alla Sposa di Lammermoor» (cfr. Nigro [1996]: 97), ma ben presente all’intellettualità romantica (si veda l’articolo L'arte di far libri coi libri apparso sul «Conciliatore» il 1° novembre 1818: «Volete voi moralizzare, delineare de’ caratteri, scrivere sul bel mondo? Badate bene ad uscire dal vostro gabinetto e a dar di cozzo colle vostre passioni in quelle che volete dipingere. Pot de terre ne résiste pas contre pot de ferre»). Nel laboratorio manzoniano le fonti e i riferimenti si moltiplicano e, intrecciandosi, danno vita a inedite costellazioni di senso. Così la fiaba lafontainiana rinvia alla memoria della Scrittura, e in specie ad alcuni passaggi dell’Ecclesiaste.</note>
        <note xml:id="DeCristofaro_cap1-n73" type="comm" target="quarantana/cap1.xml#c1_14081"><ref rend="bold">discrezione</ref>:  ‘discernimento’.</note>
        <note xml:id="DeCristofaro_cap1-n74" type="comm" target="quarantana/cap1.xml#c1_16106"><ref rend="bold">Figura 10 R[iccardi] P[aolo]. «Don Abbondio che disputa.» Si noti che la vivacità della figurina rappresentata in piedi contrasta notevolmente col comportamento assunto dal curato con i bravi, sintetizzato dalla deferenza nei confronti di don Rodrigo (cfr. a contrasto, fig. 11).</ref>: </note>
        <note xml:id="DeCristofaro_cap1-n75" type="comm" target="quarantana/cap1.xml#c1_14528" targetEnd="quarantana/cap1.xml#c1_14541"><ref rend="bold">Il battuto... torbido</ref>:  Lungi dall’interrompere la catena del male (come farà fra Cristoforo quando, appena dopo la monacazione, si recherà dal fratello del cavaliere ucciso per impetrarne il perdono), don Abbondio accetta la legge del mondo e infligge “in scala” le stesse angherie che subisce quotidianamente dai potenti. Le categorie secondo cui viene “schedato” il mondo sono, in questo brano, interamente di sua pertinenza: non però il linguaggio, ch’è quello del narratore. Si introduce così un elemento decisivo nell’ambito di quella che è stata definita «polifonia» manzoniana (cfr. Raimondi [1974] e [1989]): uno scarto fra il punto di vista e lo  stile, fra il “modo” e la “voce”, che crea un effetto di profondità.‘genitori’</note>
        <note xml:id="DeCristofaro_cap1-n76" type="comm" target="quarantana/cap1.xml#c1_14342"><ref rend="bold">dissimulando</ref>:  ‘mostrando di non accorgersi’.</note>
        <note xml:id="DeCristofaro_cap1-n77" type="comm" target="quarantana/cap1.xml#c1_14499"><ref rend="bold">fantastico</ref>:  ‘lunatico, bizzoso’.</note>
        <note xml:id="DeCristofaro_cap1-n78" type="comm" target="quarantana/cap1.xml#c1_14675" targetEnd="quarantana/cap1.xml#c1_14709"><ref rend="bold">Aveva poi... incontri</ref>:  Il narratore qui, trafugando la «sentenza prediletta» del suo personaggio, se ne prende gioco in maniera plateale: giacché è esattamente un «brutto incontro» quello in cui è appena incappato il parroco. E l’effetto comico è accentuato dal fatto che il motto veniva da lui adoperato, come è detto nel testo, a mo’ di «sigillo»: ovvero, lo stesso trattamento funzionale che il narratore riserva qui al personaggio, prima di accompagnarlo nella sua “tana” domestica.</note>
        <note xml:id="DeCristofaro_cap1-n79" type="comm" target="quarantana/cap1.xml#c1_14714" targetEnd="quarantana/cap1.xml#c1_14715"><ref rend="bold">venticinque lettori</ref>:  Il numero ipotizzato di fruitori del testo, oltre a ubbidire ad un antico, ironico topos modestiae, potrebbe nascondere una giustificazione più interessante e sottile. Secondo Nigro ([1996]: 36), infatti, sarebbero quei medesimi venticinque uomini che compaiono in visione al profeta Ezechiele, e voltano le spalle al tempio: allo stesso modo i lettori del romanzo, di questo genere “proscritto” della letteratura italiana, prediligeranno il profano al sacro.</note>
        <note xml:id="DeCristofaro_cap1-n80" type="comm" target="quarantana/cap1.xml#c1_14727" targetEnd="quarantana/cap1.xml#c1_14936"><ref rend="bold">Lo spavento... imbasciata</ref>:  «Visacci», «parolacce» e, poco dopo, «ragazzacci» e «figuracce»: l’insistenza espressionistica sui gradi dispregiativi è ovviamente voluta, né distingue fra discorso del narratore e monologo interiore del personaggio. Nel «capo basso di don Abbondio», abitato da idee che «ronzano», c’è spazio solo per «agnelli» e per «poveri galantuomini»; mentre perfino il suo pensiero si impantana spesso nel monosillabismo, nella coazione a ripetere, nel borborigmo gaglioffo.</note>
        <note xml:id="DeCristofaro_cap1-n81" type="comm" target="quarantana/cap1.xml#c1_16107"><ref rend="bold">Figura 11 F[rancesco] Gonin. «Toccava il petto col mento etc.» Si tratta dell’unica raffigurazione di un incontro tra don Rodrigo e don Abbondio, ed è significativo che sia caratterizzata dalla dimensione del potere</ref>:  come ha scritto Italo Calvino ([1973], e cfr. n. 25), i Promessi Sposi sono il «romanzo dei rapporti di forza».</note>
        <note xml:id="DeCristofaro_cap1-n82" type="comm" target="quarantana/cap1.xml#c1_15148" targetEnd="quarantana/cap1.xml#c1_15233"><ref rend="bold">Perpetua... amiche</ref>:  In origine il personaggio si chiamava Vittoria, nome che produceva l’assurdo cortocircuito di un paurosissimo sacerdote servito e accudito dalla Vittoria; già all’altezza del Fermo il cartiglio segnaletico del personaggio si modifica in Perpetua, divenuto poi antonomasia per designare la serva (ulteriore indizio dell’influenza esercitata dal romanzo sulla nostra lingua). Un nome che ha a che fare con lo spirito e con la coscienza del curato: la “perpetua”, infatti, non è altro che l’“anima”, secondo l’uso gergale della parola attestato nella tradizione letteraria milanese. A ciò si aggiunga il dato paradossale che, se Perpetua è zitella. Santa Perpetua è la protettrice delle donne maritate: ancora una volta la scelta onomastica manzoniana è un'agudeza di finissima ironia.</note>
        <note xml:id="DeCristofaro_cap1-n83" type="comm" target="quarantana/cap1.xml#c1_15198" targetEnd="quarantana/cap1.xml#c1_15199"><ref rend="bold">l'età sinodale</ref>:  l’età minima di quarantanni, prescritta dal Concilio di Trento per le domestiche degli ecclesiastici.</note>
        <note xml:id="DeCristofaro_cap1-n84" type="comm" target="quarantana/cap1.xml#c1_15203"><ref rend="bold">celibe</ref>:  ‘nubile’.</note>
        <note xml:id="DeCristofaro_cap1-n85" type="comm" target="quarantana/cap1.xml#c1_16095"><ref rend="bold">Figura 12 [Francesco] Gonin. «Misericordia!... cos’ha Signor Padrone? Niente etc.» L’indicazione manzoniana, pur scarna, chiarisce il momento dialogico e drammatico della scena</ref>:  don Abbondio e Perpetua insieme.</note>
        <note xml:id="DeCristofaro_cap1-n86" type="comm" target="quarantana/cap1.xml#c1_15503" targetEnd="quarantana/cap1.xml#c1_15504"><ref rend="bold">la vita</ref>:  Il battibecco tra la serva autoritaria e il padrone imbelle è una delle situazioni più fortunate del teatro comico e dell’opera buffa italiana. E proprio a un duetto da melodramma, appena increspato dalla inquietudine dell’allegretto, fa pensare questo dialogo scandito da gesti meccanici, da parole ripetute ossessivamente («la vita», «volete tacere?»), infine da una punteggiatura espressiva, che pone in evidenza i toni e le intensità della comunicazione parlata: qui la stessa sequenza è presentata tre volte di seguito, le prime due volte con il punto esclamativo, che indica un tono enfatico e drammatico, e una volta con il punto fermo che segnala invece un'affermazione.</note>
        <note xml:id="DeCristofaro_cap1-n87" type="comm" target="quarantana/cap1.xml#c1_15476" targetEnd="quarantana/cap1.xml#c1_15477"><ref rend="bold">le gomita</ref>:  'i gomiti' (tosc.).</note>
        <note xml:id="DeCristofaro_cap1-n88" type="comm" target="quarantana/cap1.xml#c1_15771" targetEnd="quarantana/cap1.xml#c1_15829"><ref rend="bold">Il mio parere... qualmente</ref>:  Il profilo di Federigo Borromeo, qui evocato in modo indiretto quale arcivescovo di Milano, è una luce fievole, una speranza appena pronunciata che si intravede fra le ultime battute di un capitolo tutto occupato dallo spettacolo delle soperchierie e delle ingiustizie. Ma il cardinale è una speranza troppo audace per il carattere pavido di un curato che non sa nemmeno immaginare un potente in lotta contro altri, un potente che militi nel campo della giustizia.</note>
        <note xml:id="DeCristofaro_cap1-n89" type="comm" target="quarantana/cap1.xml#c1_15857" targetEnd="quarantana/cap1.xml#c1_15916"><ref rend="bold">le schioppettate... con licenza, a</ref>:  Anche nel discorso di Perpetua, secondo i modi di una colloquialità informale e popolare, si addensano sintagmi e fraseologie proverbiali che rinviano alla cultura materiale prossima all’esperienza dei personaggi e, entro certi limiti, dei lettori.</note>
        <note xml:id="DeCristofaro_cap1-n90" type="comm" target="quarantana/cap1.xml#c1_16043" targetEnd="quarantana/cap1.xml#c1_16096"><ref rend="bold">Così dicendo... disparve</ref>:  La sistematica ripresa di caratteri tipici della comunicazione orale comprende anche la sottolineatura dei gesti che accompagnano il parlato colloquiale: il dialogo è descritto attraverso una serie di informazioni che, come accade nelle didascalie drammaturgiche, presentano i movimenti “in scena” dei diversi attanti. Quanto all’implorazione finale (subito prima della “disparizione” dietro le quinte della pantomima), il cielo di continuo invocato è un cielo vuoto, disabitato da quel Dio che parla alla coscienza degli altri personaggi manzoniani. Come si legge in un fondamentale saggio di Giovanni Pozzi su I nomi di Dio nei “Promessi Sposi”, nell’arco di tutto il romanzo il parroco nomina Dio solo quattro volte: in due casi nella formula del «Dio liberi», come scongiuro e non come invocazione; e negli altri due si tratta di mero «servilismo», poiché egli sigilla il ricordo delle più alte cariche ecclesiastiche con la formula convenzionale del «Dio conservi». Per il resto «a don Abbondio [...] il Manzoni ha tolto la pronuncia del nome di Dio e gli ha lasciato, trito e ripetitivo, il sostituto generico di “cielo”» (Pozzi [1996]: 342).</note>
        <note xml:id="DeCristofaro_cap1-n91" type="comm" target="quarantana/cap1.xml#c1_16109"><ref rend="bold">Figura 13 [Paolo] Riccardi. «Finale del C. I. Si mise l’indice sulle labbra.» Manzoni specifica che si tratta dell’ultima immagine del capitolo</ref>:  calate le ombre della sera, la consegna per la notte è il silenzio. Che l’immagine riprenda il gesto di uno dei bravi della fig. 7 crea un cortocircuito nella memoria del lettore, che viene così orientato ad attribuire alla scena, nel complesso comica, un fondo inquietante di pericolo (cfr. anche il commento di Barelli [1991]: 195). Per la matrice biblica del gesto, cfr. Bragantini (2010).</note>
      </div>
    </body>
  </text>
</TEI>
