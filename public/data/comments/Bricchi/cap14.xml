<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Mariarosa Bricchi</title>
        <respStmt>
          <resp>Correzione e codifica</resp>
          <persName xml:id="ER">Ersilia Russo</persName>
        </respStmt>
      </titleStmt>
      <publicationStmt>
        <publisher>Leggo Manzoni. Quaranta commenti alla Quarantana</publisher>
        <pubPlace>Università di Bologna "Alma mater studiorum"</pubPlace>
        <date>2023</date>
        <availability>
          <p>Questa risorsa digitale è liberamente accessibile per uso personale o scientifico. Ogni uso commerciale è vietato.</p>
        </availability>
      </publicationStmt>
      <sourceDesc>
        <bibl>
          <author>Alessandro Manzoni</author>
          <title>I promessi sposi :  a cura di Bricchi</title>
          <editor>Bricchi, Mariarosa </editor>
          <pubPlace>Milano</pubPlace>
          <publisher>Bompiani scuola</publisher>
          <date>1996</date>
        </bibl>
      </sourceDesc>
    </fileDesc>
    <revisionDesc>
      <listChange>
        <change who="ML" when="2023-09-19">Prima edizione digitale</change>
      </listChange>
    </revisionDesc>
  </teiHeader>
  <text>
    <body>
      <div xml:id="Bricchi_cap14">
        <note xml:id="Bricchi_cap14-n1" type="comm" target="quarantana/cap14.xml#c14_10001" targetEnd="quarantana/cap14.xml#c14_11296"><ref rend="bold">La folla rimasta indietro... dico bene, signori miei?</ref>:  Renzo occupava la scena già dal capitolo XI, con il suo ingresso a Milano, e compariva nel XII e nel XIII, se pur confuso tra la folla tumultuante. Il capitolo XIV è il primo del romanzo dedicato interamente al promesso sposo, e il primo di un compatto gruppo di capitoli (XIV-XVII) che, dopo la parentesi pubblica appena conclusa, ruotano attorno alle vicende private del protagonista, non a caso definito proprio qui il primo uomo della nostra storia (505). Siamo ancora nel giorno di san Martino, che ha coperto così lo spazio di tre capitoli (il XII per il mattino, il XIII per il pomeriggio, questo per la sera). Il passaggio dal grande affresco collettivo della sollevazione popolare ai casi di Renzo avviene gradualmente, perché il capitolo si apre con lo sbandarsi della folla e si rivolge quindi al protagonista, che viene isolato in primo piano come componente di una massa che aveva costituito l'oggetto della ripresa precedente, in campo lunghissimo. Protagoniste indiscusse di questo capitolo sono le parole di Renzo, che si esibisce dapprima in un «a solo», arringando la folla, e intratterrà quindi in un lungo dialogo (che occupa la seconda e più estesa parte del capitolo) un accompagnatore apparentemente occasionale.</note>
        <note xml:id="Bricchi_cap14-n3" type="comm" target="quarantana/cap14.xml#c14_11297" targetEnd="quarantana/cap14.xml#c14_15453"><ref rend="bold">Renzo aveva parlato... di quelle lingue sciagurate</ref>:  Renzo tace, alcuni commentano con rapide battute il suo discorso, Renzo chiede dove si trova un'osteria, un uomo sì offre di accompagnarlo: al monologo subentra rapidamente il dialogo tra il protagonista e la sua nuova conoscenza, alle inquadrature di esterni sì sostituisce un ambiente chiuso. Nel capitolo XII lo spazio degli eventi era infatti l'insieme di vie e piazze di Milano; nel XIII la vicenda sì concentrava presso la casa del vicario. Ora Renzo raggiunge un'osteria, e qui rimarrà fino alla conclusione del capitolo e per parte del successivo: «Si ha insomma come un chiudersi dello spazio intorno a Renzo, mentre le tenebre si vanno addensando su di lui» (Getto 1964). Nei Promessi sposi ci sono quattro osterie: quella dove Renzo e Tonio prima, Renzo, Tonio e Gervaso poi discutono del matrimonio a sorpresa (capitoli VI e VII); questa; quella di Gorgonzola dove Renzo, in incognito, sentirà raccontare la propria avventura milanese deformata e stravolta (capitolo XVI); quella della Malanotte, che segna il confine del dominio dell'innominato (capitolo XX). L'osteria è un luogo tipico dell'immaginario collettivo, e compare nella letteratura europea a partire dalla poesia medievale fino ai romanzi barocchi, come punto di incontro sia di popolani sia dì intellettuali trasgressivi. Nel caso di Renzo, l'osteria diventa «una figura negativa della casa» (Baldi 1970): infatti il protagonista viene spinto dal bisogno di conforti materiali (cibo, sonno), che nella vita quotidiana si associano all'immagine della casa; ma l'osteria assolve alle funzioni materiali della casa, trascurando quelle spirituali: il protagonista trova infatti sollievo alla fame e alla stanchezza, ma si scontra anche con un ambiente ostile e pericoloso. La vita dell'osteria «si articola attraverso due processi: il primo si attua nel bere e nel giocare; il secondo nel comunicare» (Corti, LEGGERE PS). Nel caso di Renzo bere e comunicare sono operazioni che si sovrappongono: «se Renzo non bevesse tanto, non farebbe i discorsi che fa; se gli altri non bevessero anche loro, non sarebbero così loquaci e interessati al discorrere» (Corti, LEGGERE PS). La scena dell'osteria sarà infatti occupata dalle parole di Renzo, sempre più farneticanti, da quelle, astute e misurate, dell’oste e dell'accompagnatore, e da quelle del coro anonimo degli avventori intenti al vino e al gioco. Le parole di Ferrer nel capitolo precedente erano diverse a seconda che fossero rivolte alla folla o al vicario; le parole di Renzo, assolutamente sincere, si riveleranno opposte nell'intenzione di chi le pronuncia e nell'interpretazione di chi le ascolta (solo nell'ultimo capitolo del romanzo il protagonista capirà che le parole fanno un effetto in bocca, e un altro negli orecchi, XXXVIII, 573-74). Entrambi gli episodi si incentrano dunque sul contrasto tra parola e verità: nel primo caso responsabile del travisamento del messaggio era l'emittente (Ferrer), nel secondo saranno gli ascoltatori, o destinatari.</note>
        <note xml:id="Bricchi_cap14-n5" type="comm" target="quarantana/cap14.xml#c14_10001" targetEnd="quarantana/cap14.xml#c14_10345"><ref rend="bold">La folla rimasta indietro... in quella maniera</ref>:  Inquadrata dall'alto, la massa disegna arabeschi che corrispondono alle molte direzioni verso cui, sbandandosi, si dirama. Il movimento è centrifugo, parte cioè dalla casa del vicario per allontanarsene, e le ali di folla compongono una duplice coreografia, che prevede la dispersione dei primi a lasciare il luogo della sommossa, e quindi, all'arrivo del drappello spagnolo, la partenza del fondaccio (11). La carrellata sul movimento di massa, dapprima muta, si anima in una seconda fase con l'ingresso del sonoro, e i discorsi della gente seguono direzioni tanto diverse quanto quelle delle strade appena descritte. Ritorna qui un procedimento stilistico già utilizzato nei capitoli precedenti per riprodurre le correnti interne alle emozioni e ai movimenti della folla: l’uso di proposizioni coordinate introdotte dal pronome chi, ogni volta ripetuto (Chi andava a casa [..]; chi s'allontanava [...]; chi, in cerca d’amici..., 3-5; Chi raccontava con enfasi [...]; chi raccontava ciò che [...]; chi si rallegrava [...]; chi, sghignazzando, diceva [...}; chi più stizzosamente..., 29-35). Il primo esempio descrive i movimenti, il secondo i discorsi della folla. Questa struttura sintattica consente una distribuzione dei diversi comportamenti entro i membri del periodo, e nello stesso tempo contiene in una sola unità sintattica tutte le possibili diramazioni. Si noti anche, con l’identica funzione, la costruzione fondata sulla contrapposizione dei due avverbi di luogo qui e là (qui qualcheduno si staccava; là tutto un crocchio si moveva insieme, 24-25). Il tema della parola, e del suo potere di creare equivoci invece di scioglierli, è anticipato dalla parola babilonia (28-29), metafora che evoca una emblematica situazione di incomprensione linguistica, quella della biblica torre di Babele, e della confusione di parlate verificatasi dopo il suo crollo. Il seguito del capitolo costituirà infatti la vera e propria messa in scena di una moderna Babilonia, dove le parole non solo si confondono, ma sono collegate all'inganno e all’equivoco. Nell'edizione ventisettana, al posto di babilonia di discorsi (28-29) si diceva un vario, confuso e mutabile parlamento: «Quanto fosse sbiadita e incerta la prima lezione, quanto efficace e viva la seconda, non occorre dirlo» (Petrocchi 1902).</note>
        <note xml:id="Bricchi_cap14-n7" type="comm" target="quarantana/cap14.xml#c14_10346" targetEnd="quarantana/cap14.xml#c14_10719"><ref rend="bold">Intanto il sole... disse una voce</ref>:  Con una tecnica già sperimentata nel capitolo precedente, l'occhio del narratore si sposta da un campo lungo a un primo piano, dalla massa a Renzo. Questa volta però la struttura non prevede continua alternanza tra il singolo e la folla, ma un definitivo passaggio di testimone: dal momento in cui viene inquadrato, il promesso sposo è protagonista assoluto. La confusione dei pensieri di Renzo, premessa alla confusione dei suoi discorsi, è dichiarata esplicitamente dal narratore (in mezzo all’agitazione di tanti sentimenti, di tante immagini, recenti e confuse, 48-49). Si noti inoltre che il personaggio cammina con la testa per aria (53-54), che va inteso «guardando in alto per cercare l'insegna di un’osteria», ma suggerisce anche l’idea del subbuglio nella mente di Renzo. Il contadino comincia a parlare: l'esordio è un vocativo comicamente solenne, signori miei, identico a quello che chiuderà l’intera arringa. Inizio e fine del discorso hanno anche in comune l’uso del verbo «dire» in forma interrogativa: signori miei [...] devo dire anch'io il mio debol parere (62-63); Dico bene, signori miei? (133). Si noti inoltre che Renzo impiega qui il termine parere (63), già comparso nel romanzo in bocca a Perpetua (vedi nota a I, 568-687) e ad Agnese (vedi nota a III, 72-120). La parola appartiene sempre ai personaggi popolari, ma nel caso delle due donne rimandava al realismo dei deboli, abituati alle ingiustizie e pronti a cercare rimedi ora sensati, ora più bislacchi, ma sempre scaturiti da sano buon senso. Il parere del protagonista è ancora quello di un debole, però illuso e ingannato da una situazione troppo complessa per la sua limitata esperienza. Dal parere come soluzione concreta e immediata a un problema pratico, si passa qui al parere come opinione sul mondo, (pur distorta) filosofia. Ciò che importa a Renzo non è discutere il prezzo del pane, ma il suo caso personale che, in quanto nato da ingiustizia, si collega, nella logica elementare del giovane, alla grande ingiustizia che ha originato la sommossa. Dunque l'impostazione del discorso non é sociale, ma autobiografica. In questo senso l'analisi del protagonista è gemella e insieme opposta alla digressione della voce narrante sullo stato della giustizia seicentesca contenuta nel capitolo I (vedi nota a 354-451): là il narratore-storiografo partiva da uno stato generale di violenze e ingiustizie, e svolgeva un'indagine di tipo sociale; qui Renzo collega lo scontento collettivo al proprio caso personale, ma la sua diagnosi non é in fondo diversa da quella del narratore (Nencioni 1998), Il rapporto tra i due passi è lo stesso che intercorre tra il vero storico e il verosimile romanzesco secondo la concezione manzoniana del rapporto tra i due termini: tocca al poeta far parlare i protagonisti di un'epoca, dando loro modo di esprimere i sentimenti che le fonti storiche tacciono (vedi, al capitolo I, l'approfondimento Storia e invenzione). Nel passaggio dalla ventisettana alla quarantana si notino almeno due interventi su un discorso indiretto libero di Renzo, che rendono il lessico più banale, meno specifico, adeguandolo meglio alla povertà espressiva del protagonista: operato diventa fatto (58); partito diventa cosa (60).</note>
        <note xml:id="Bricchi_cap14-n9" type="comm" target="quarantana/cap14.xml#c14_10720" targetEnd="quarantana/cap14.xml#c14_11296"><ref rend="bold">Lo dicevo io... signori miei</ref>:  La «retorica pubblica di Renzo è insieme popolare e biblica» (Raimondi-Bottoni 1988). Biblica perché nel suo discorso emergono di continuo echi di ricordi catechistici, parole e immagini di ambito ecclesiastico, che appartengono al suo limitato patrimonio di conoscenze: contrappone diavolo e angiolo (82); sciorina la cantilena dottori, scribi e farisei (91); parla del papa (93) e dell'arca di Noè (123-24). È invece popolare per l’organizzazione del pensiero, fondata su elementari opposizioni tra bene e male, buoni e cattivi, giusto e ingiusto; per la sintassi, povera e ripetitiva, basata quasi esclusivamente su frasi principali all’indicativo o all’imperativo, e pronta a ingorgarsi quando tenta costruzioni più complesse; per il lessico. Nel corso del romanzo Renzo viene a contatto, più degli altri personaggi popolari, con gruppi sociali diversi, e con diversi linguaggi, mostrando in ogni caso una sufficiente competenza passiva, cioè capacità di capire quanto altri gli dicono. La sua competenza attiva, o capacità di esprimersi, rimane tuttavia limitata a un lessico molto ristretto, come risulta evidente anche in questo discorso. Nencioni (LEGGERE PS) nota per esempio, a proposito degli aggettivi di Renzo: «si constata, in fatto di aggettivi, l’estrema povertà della sua competenza attiva. Manca, intanto, all’infuori di bello (in unioni spesso abituali), ogni qualificazione descrittiva, estetica; abbonda invece la qualificazione morale, ma schematizzata nel buono e nel cattivo, nel giusto e nel birbone, nel galantuomo o brav'uomo o buon cristiano e nel prepotente o ribaldo o furfante, e la qualificazione etico-sociale di povero, povero figliolo [...]. Tutto sommato le battute di Renzo [...] sono tessute di un linguaggio minimo». Un'altra caratteristica della parola di Renzo sono gli echi del dialetto lombardo; frasi idiomatiche lombarde o milanesi sono, per esempio: col muso all'inferriata (84); vi danno retta come il papa ai furfanti (92-93), il cui corrispondente milanese fu utilizzato dal poeta dialettale Carlo Porta (vedi nota a I, 452-568); fanno il pazzo (120-21); ci vorrebbe l'arca di Noè (123-24), espressione già segnalata per la sua ascendenza biblica.</note>
        <note xml:id="Bricchi_cap14-n11" type="comm" target="quarantana/cap14.xml#c14_11297" targetEnd="quarantana/cap14.xml#c14_11799"><ref rend="bold">Renzo aveva parlato... v'entrò col suo compagno</ref>:  Tra i diversi commenti degli avventori sul discorso di Renzo, uno è: dar retta a’ montanari: son tutti avvocati (140-41). Più oltre, all’osteria, Renzo sarà apostrofato come quel galantuomo di campagna! (380). Infine, nel capitolo XV, l’oste definirà il protagonista Testardo d'un montanaro! (140), e l’esclamazione sarà seguita da una postilla della voce narrante sull’impossibilità, per Renzo, di mimetizzarsi completamente, perché la pronuncia, l’aspetto, gli atti tradiscono la sua origine contadina. In una sezione del romanzo dove domina la riflessione sulla parola, acquista dunque rilievo anche un sistema di segnali supplementari che la parola trasmette: quelli sulla provenienza e l'origine di chi parla. Continuano infatti a comparire, nelle battute dialogiche di Renzo, come prima nel suo monologo, modi proverbiali e frasi idiomatiche legate al suo dialetto: calchi dal milanese sono star nel cotone (181) da vess, dormì in bombas; mettere in castello (182) da tra' in castell; Alla provvidenza! (183) da a la bonoeur de Dio. E l’accompagnatore sembra adattarsi a sua volta al colore dialettale, infatti una mano lava l'altra, e tutt'e due lavano il viso (162-63) ricalca il milanese ona man lava l'oltra e tutt'e do laven el mostacc. Tra le tessere lessicali si noti, in bocca all’accompagnatore, stracco (1668-67), classificato da Broggini (ETERNO LAVORO) come un calco nobilitato del dialetto lombardo; in bocca a Renzo sono invece dialettali in filigrana le parole politica (174), collegato al milanese politega, e saccone (182), che rimanda al milanese pajasc. Al termine del breve tragitto, Renzo e il suo accompagnatore entrano in un'osteria il cui nome è dichiarato non da una scritta, ma da un'immagine, l'insegna della luna piena (184-85). La sensazione di pacata, calda luminosità comunicata dalla figura della luna è smentita dal carattere buio e negativo del luogo, cui si accede attraverso un usciaccio (184), e che si presenterà rallegrato solo da una mezza luce (196). Tra nome e luogo si instaura dunque un rapporto di opposizione, simile a quella che si troverà nel capitolo XX, per l’osteria della Malanotte: Sur una vecchia insegna che pendeva sopra l’uscio, era dipinto da tutt'e due le parti un sole raggiante; ma la voce pubblica [...] non chiamava quella taverna che col nome della Malanotte (45-49). Le due descrizioni, collocate in punti lontani del testo, utilizzano lo stesso lessico (uscio; «pendere»; insegna), ma nel primo caso l’ironia dell'immagine in contrasto con la situazione rimane implicita, nel secondo viene dichiarata dall’antitesi tra la figura del sole e il nome che evoca il male e la notte. Tali giochi di opposizione hanno un precedente, già notato da Raimondi (1974), nel Tom Jones di Henry Fielding (1749): all’eroe, che soggiorna in un'osteria, viene servito il pasto in una stanza chiamata «Sole», dove di fatto il sole non entra mai (libro VIII, capitolo IV). Il passaggio dalla ventisettana alla quarantana segna un incremento del colore dialettale, poiché dei termini qui elencati stracco (166-67) sostituisce stanco, saccone (182) sostituisce pagliericcio. Dunque non solo sopravvivono nell'edizione definitiva dei Promessi sposi espressioni lombarde, ma addirittura subiscono, dove il contesto lo autorizza, un lieve incremento. Va anche rilevato che questo accade soprattutto entro ì discorsi diretti dei personaggi popolari (si è segnalato per don Abbondio e Perpetua, nota a I, 568-687), e appartiene dunque alla caratteristica pluridiscorsività del romanzo, cioè alla presenza, nella scrittura manzoniana, di molte voci diverse, legate ai diversi ambienti sociali e culturali da cui provengono i personaggi e alla storia individuale di ciascuno di essi.</note>
        <note xml:id="Bricchi_cap14-n13" type="comm" target="quarantana/cap14.xml#c14_11800" targetEnd="quarantana/cap14.xml#c14_12080"><ref rend="bold">Due lumi a... chiari e fissi</ref>:  Delle monete del tempo (berlinghe, reali e parpagliole, 201-02), le berlinghe d’argento, sinonimo di lire, erano quelle di maggior valore; seguivano i reali, monete spagnole d’argento, e quindi le parpagliole, spiccioli di poco peso. La descrizione dell'osteria, condotta secondo il punto di vista di Renzo, accumula, in una luce smorzata, avventori e oggetti, e passa quindi a inquadrare l'oste, la cui faccia pienotta e lucente (221-22) ricorda la luna piena dell'insegna, mentre la barba rossiccia (222) sembra riflettere i bagliori di luce smorzata dell'ambiente. Un primo compendio della filosofia degli osti era esposto nel capitolo VII, dove l’oste del paese dichiarava la sua visione del mondo: mai impicciarsi dei fatti degli altri e considerare galantuomini i clienti che pagano senza protestare e sistemano i propri affari, specialmente se violenti, lontano dall'osteria. Questo secondo oste condivide col primo l’aspirazione alla tranquillità e il fastidio per ogni intrusione della violenza del mondo entro le pareti del suo locale. Ma dimostra una più vigile e cinica attenzione per i casi della sua clientela, come provano l’attitudine intenta e la curiosità di sapere se Renzo È cane o lepre (218). In un capitolo incentrato sulla parola, nemmeno una rapida descrizione d'ambiente è muta: parlano, entro la struttura di un periodo ipotetico dell’impossibilità, i denari che girano per i tavoli, dichiarando la loro ambigua provenienza: parla, tra sé e sé, l'oste. Il primo monologo fornisce al lettore una notizia nuova: l'accompagnatore di Renzo è un cacciatore (218), dunque una spia che cerca di cogliere in fallo il giovane contadino, Questa autocomunicazione introduce nella vicenda un punto di vista diverso, una lettura disincantata di quanto va accadendo, e quindi un supplemento di informazione.</note>
        <note xml:id="Bricchi_cap14-n15" type="comm" target="quarantana/cap14.xml#c14_12081" targetEnd="quarantana/cap14.xml#c14_13427"><ref rend="bold">Cosa comandan... d'adoprar la penna!</ref>:  I fraintendimenti verbali che caratterizzano la scena dell’osteria cominciano immediatamente: Renzo esibisce un pane raccolto sulle strade durante il tumulto, e afferma di non averlo sgraffignato (257), ma trovato (257). Nessuno gli crede. L'inesperienza del campagnolo, che non conosce i codici di comportamento dell'osteria genera così un primo equivoco quando Renzo dice il vero, ma non viene né contraddetto né creduto, perché la sua affermazione è ritenuta ironica. Si apre quindi una pagina dove l'opposizione tra oralità e scrittura, tema che percorre l’intero romanzo, assume il ruolo centrale, Nell’osteria, mondo privilegiato della parola non scritta, l'oste invita infatti Renzo a compilare una carta con le sue generalità, e gli porge penna e calamaio, gli strumenti della scrittura. AI rifiuto del giovane l’oste esibisce una grida, simbolo, per il protagonista, della sopraffazione e della violenza della legge scritta, suscitando un nuovo sfogo verbale dell’avventore. I rapporti di Renzo col mondo della scrittura giungono, all’osteria della luna piena, a una tappa cruciale. Nello studio di Azzeccagarbugli (capitolo III) il promesso sposo era arrivato pieno di fiducia e di reverenza verso la legge e la cultura. Ancora in mezzo al tumulto di san Martino (capitolo XIII) Renzo ha mostrato di credere alla bontà delle leggi, denunciandone semplicemente la mancata applicazione. Qui, sotto l’influsso del vino e dell'eccitazione, respinge carta, penna e calamaio, e rifiuta di obbedire alla grida, spinto da ragioni insieme ideologiche (la legge non aiuta i poveri) e pratiche (don Rodrigo potrebbe essere sulle sue tracce). Jones (1983) rileva anche che Renzo esprime la sua reazione opponendo il perverso meccanismo della scrittura alla semplicità della vita quotidiana: domanda infatti con ironia se il foglio di carta offertogli dall’oste è il lenzolo di bucato (286) che aveva chiesto per la notte; e, con analogo procedimento ironico, chiama più oltre la grida bel foglio di messale (313). Tra le espressioni e tessere lessicali ricalcate sul milanese si segnalano ancora; vino sincero (226), da vin sinzer, bagnar le labbra (237); sgraffignato (257) da sgraffignà; faccia d'ariano (315); ho le spalle al muro (358), da avegh i spall al mur. Prossimo (265) da prossem appartiene invece alla categoria, anch'essa rappresentata nel romanzo, delle parole che hanno significato diverso in italiano e in milanese, e sono trasposte in lingua conservando il senso dialettale.</note>
        <note xml:id="Bricchi_cap14-n17" type="comm" target="quarantana/cap14.xml#c14_13428" targetEnd="quarantana/cap14.xml#c14_15450"><ref rend="bold">Ehi, quel galantuomo... per via di giustizia. La trovata dell’anonimo avventore che spiega il bisogno di scrivere dei signori con la loro abitudine di cibarsi di oche (immagine già presente in due romanzi inglesi ben noti a Manzoni, Tristam Shandy di Laurence Sterne e Waverley di Walter Scott) piace a Renzo, che associa l'estro di chi l'ha prodotta a quello di un poeta (390). Si inserisce a questo punto la voce narrante a spiegare il significato popolare della parola poeta, diverso da quello che le attribuiscono i dotti. Le due idee di poesia che vengono qui confrontate rimandano ai due schieramenti letterari che in Italia si contrapponevano al tempo della giovinezza di Manzoni</ref>:  da un lato l'ideale neoclassico, con la sua scelta di temi mitologici (Pindo è il monte della Grecia dove gli antichi ritenevano che risiedessero Apollo, dio della poesia, e le nove Muse patrone delle arti); dall'altro la concezione romantica e popolare del poeta creatore ispirato, qui tradotta con ironia nella figura di un cervello bizzarro e un po’ balzano (398-99). La seconda posizione unisce, come ha dimostrato Raimondi (1990), il piacere dell'ingegno e dell’argutezza proprio della cultura barocca seicentesca con il riconoscimento, tipicamente romantico, della forza creativa popolare, e riflette la concezione dell’arte applicata da Manzoni stesso nei Promessi sposi: «l'intermezzo [...] legittima una poetica della vitalità verbale e dell’acutezza dialogica, che è di fatto quella del romanzo». In modo particolare nell’episodio della luna piena si infittiscono «esempi [...] dell’arguzia inventiva e fantasiosa del linguaggio popolare che [...] ha la speciale virtù di far sì che immagini anche fruste diventino nella parlata viva della strada e dell’osteria nuove, fresche» (Corti, LEGGERE PS). Un esempio del parlare fantasioso e popolare di Renzo viene immediatamente dopo questa breve digressione: il giovane infatti prosegue il suo discorso costruendo la suggestiva immagine di una specie di scontro, di guerra tra oralità e scrittura (405-10), dove alla fine l’oralità è sconfitta «perché chi possiede la penna infilza per aria le parole del povero diavolo, e poi le inchioda sulla carta, le crocifigge in certo modo» (Corti, LEGGERE PS). Il delirante percorso ragionativo di Renzo compie quindi una nuova tappa quando il personaggio incomincia a collegare l'oppressione connessa con l’uso della scrittura a quella connessa con l'uso della lingua latina (si pensi al latinorum di don Abbondio, al capitolo II, 126). Così l'andamento giusto e corretto degli eventi diventa, con una nuova, fantasiosa metafora, parola volgare, contrapposta al latino e alla scrittura, sinonimi di ingiustizia.</note>
        <note xml:id="Bricchi_cap14-n19" type="comm" target="quarantana/cap14.xml#c14_13798" targetEnd="quarantana/cap14.xml#c14_14467"><ref rend="bold">Intanto alcuni... le ragioni son giuste</ref>:  Si realizza in questa sequenza un inganno ai danni di Renzo che, dopo i vaneggianti discorsi contro la scrittura e il potere, cade in una trappola proprio fondata su carta, penna e calamaio, come la voce narrante stessa sottolinea con ironia (458). Per indurre Renzo a rivelare il suo nome, anche l’accompagnatore dichiara il proprio. Il falso nome di Ambrogio Fusella (il lettore sa, grazie al monologo dell’oste, che il personaggio agisce con un secondo fine) è composto «dal nome del patrono di Milano e da un cognome con suffisso analogo a quello di Lucia [...]. Va aggiunto che fusella è dato dal Cherubini come voce del contado per scoiattolo» (Raimondi-Bottoni 1988). La scrittura è molto attenta alla mimica di Renzo che, ormai ubriaco, si esprime tanto col viso e col corpo che con le parole: sì batte la fronte con la punta dell'indice (414-15); punta occhi brillanti per il vino e storce la bocca (436-38); picchia il pugno sulla tavola (473); scandisce le parole con pronuncia lenta e solenne (491). I gesti e le intonazioni inquadrano così le parole in una scena recitata, e sottolineano l’aspetto sconclusionato, comico, dei discorsi. Il termine guazzabuglio (484) ricorre cinque volte nel romanzo, una al plurale e quattro al singolare. Oltre a questo, altri due casi rimandano a un intrico confuso di idee, sentimenti, parole (il guazzabuglio del cuore umano, X, 562-63, per cui vedi nota a 554-605; e il guazzabuglio di pentimenti, d'inquietudini, di rabbie, XVI, 124-25), mentre la successione di guazzabugli (XXI, 334) che l’innominato scorge nella stanza buia di Lucia prigioniera rispecchia in effetti il confuso tormento dei suoi pensieri. L'ultima occorrenza si riferisce invece a un intrico reale, quello della vigna di Renzo (capitolo XXXIII). Nel passaggio dalla ventisettana alla quarantana fare un guazzabuglio (484) sostituisce fare un'affoltata. Viene così eliminata una voce poco comune a vantaggio di un'altra non solo più conforme all'uso, ma più espressiva e cara allo scrittore. Qui è necessario... un libro stampato. In un episodio tutto dedicato alle parole dei personaggi, e di Renzo soprattutto, si inserisce il secondo segmento gestito dalla voce narrante dopo la descrizione dell'interno dell’osteria. Qui la scrittura non è descrittiva, ma finalizzata a Spiegare e commentare lo stato di Renzo, e ha il consueto andamento pacato, razionale e sottilmente ironico. Tuttavia in un punto il meccanismo elementare delle parole del protagonista e la filigrana dialettale che le caratterizza sembrano trasferirsi in quelle del narratore: «Quasi per scorrimento, per consonanza se non per complicità [...] il fenomeno si ripete [...] nell'universo di discorso del narratore, sino a una sequenza tipica quale vino e parole continuarono a andare, l'uno in giù e l'altre in su [524-25], che riprende [..] un proverbiale giò vin e sù paroll (Raimondi 1990). La forma scola (522) per scuola entra nella generale tendenza dei Promessi sposi a sopprimere il dittongo uo dopo palatale, secondo un uso toscano che non è stato accolto nell'italiano contemporaneo.</note>
        <note xml:id="Bricchi_cap14-n21" type="comm" target="quarantana/cap14.xml#c14_14872" targetEnd="quarantana/cap14.xml#c14_15453"><ref rend="bold">Ah oste... lingue sciagurate</ref>:   Comincia l’ultimo discorso di Renzo: «E' il pezzo forse più straordinario della retorica della luna piena, tutto a sussulti, a scatti d'immagini, ad antitesi sottintese, con domande, esclamazioni, reticenze, simmetrie [...], in un parlato dì sostanzioso e schietto impasto dialettale» (Raimondi 1990). L’ultima tappa della sconclusionata riflessione di Renzo sui rapporti tra scrittura, potere e giustizia è la creazione di una frase senza senso, il siés baraòs trapolorum (577-78) attribuito a Ferrer (vi si colgono vaghe risonanze delle parole scambiate tra questi e il cocchiere nel capitolo XIII), ma in effetti frutto di una confusione tra spagnolo e latino. Le strambe parole contengono comunque informazioni sul pensiero di Renzo: baraòs evoca il verbo italiano «barare», trapolorum l’idea della trappola. Ma soprattutto quest'ultimo termine riecheggia il latinorum di don Abbondio (II, 126), primo segnale, nel romanzo, di prepotenza e di ingiustizia ai danni del protagonista. Il capitolo si chiude con l’immagine di Lucia, il cui nome non viene però pronunciato nello sguaiato ambiente dell’osteria. La dichiarazione di affetto del narratore per la sua eroina corrisponde alla proclamazione di Renzo primo uomo della nostra storia (505): in un momento ormai centrale del romanzo, e in un episodio dove la fantasiosa parola popolare diventa ingrediente di altissima qualità artistica, si ribadisce così la simpatia del narratore per i due personaggi popolari, e il loro ruolo di protagonisti assoluti della storia. Raimondi-Bottoni (1988) propongono il confronto tra le parole dedicate a Lucia e un passo del romanzo inglese del Settecento Tom Jones di Henry Fielding: «La tenerezza straordinaria che nutro per la mia eroina non mi permette mai di stare a lungo lontano da lei senza dispiacere: poiché considero tutti i personaggi di questa storia come figli miei, debbo confessare che tendo ad avere una simile preferenza per Sophia».</note>
        <note xml:id="Bricchi_cap14-n23" type="comm" target="quarantana/cap14.xml#c14_10049"><ref rend="bold">ciarlare</ref>:  chiacchierare</note>
        <note xml:id="Bricchi_cap14-n24" type="comm" target="quarantana/cap14.xml#c14_10082"><ref rend="bold">postarsi</ref>:  fermarsi e prendere posizione</note>
        <note xml:id="Bricchi_cap14-n25" type="comm" target="quarantana/cap14.xml#c14_10094"><ref rend="bold">fondaccio</ref>:  sedimento, rimanenza, feccia</note>
        <note xml:id="Bricchi_cap14-n26" type="comm" target="quarantana/cap14.xml#c14_10115"><ref rend="bold">grand'apparato</ref>:  manifestazione, messa in scena</note>
        <note xml:id="Bricchi_cap14-n27" type="comm" target="quarantana/cap14.xml#c14_10121" targetEnd="quarantana/cap14.xml#c14_10122"><ref rend="bold">tenevan consiglio</ref>:  si consultavano</note>
        <note xml:id="Bricchi_cap14-n28" type="comm" target="quarantana/cap14.xml#c14_10147"><ref rend="bold">appuntellata</ref>:  rafforzata;</note>
        <note xml:id="Bricchi_cap14-n29" type="comm" target="quarantana/cap14.xml#c14_10159"><ref rend="bold">baloccandosi</ref>:  indugiando con finta indifferenza;</note>
        <note xml:id="Bricchi_cap14-n30" type="comm" target="quarantana/cap14.xml#c14_10198"><ref rend="bold">crocchi</ref>:  gruppi di folla;</note>
        <note xml:id="Bricchi_cap14-n31" type="comm" target="quarantana/cap14.xml#c14_10258"><ref rend="bold">babilonia</ref>:  «Strepito, voci discordi e confuse» (Giorgini-Broglio).</note>
        <note xml:id="Bricchi_cap14-n32" type="comm" target="quarantana/cap14.xml#c14_10494" targetEnd="quarantana/cap14.xml#c14_10495"><ref rend="bold">a ridosso</ref>:  vicino;</note>
        <note xml:id="Bricchi_cap14-n33" type="comm" target="quarantana/cap14.xml#c14_10553" targetEnd="quarantana/cap14.xml#c14_10555"><ref rend="bold">mandare a effetto</ref>:  realizzare;</note>
        <note xml:id="Bricchi_cap14-n34" type="comm" target="quarantana/cap14.xml#c14_10559" targetEnd="quarantana/cap14.xml#c14_10562"><ref rend="bold">farla entrare in grazia</ref>:  farla approvare.</note>
        <note xml:id="Bricchi_cap14-n35" type="comm" target="quarantana/cap14.xml#c14_10648" targetEnd="quarantana/cap14.xml#c14_10649"><ref rend="bold">una mano</ref>:  un manipolo, un gruppo;</note>
        <note xml:id="Bricchi_cap14-n36" type="comm" target="quarantana/cap14.xml#c14_10699" targetEnd="quarantana/cap14.xml#c14_10704"><ref rend="bold">gli s'abbia a rifare il resto</ref>:  si aspettino una ricompensa;</note>
        <note xml:id="Bricchi_cap14-n37" type="comm" target="quarantana/cap14.xml#c14_10787" targetEnd="quarantana/cap14.xml#c14_10789"><ref rend="bold">col muso all'inferriata</ref>:  in prigione</note>
        <note xml:id="Bricchi_cap14-n38" type="comm" target="quarantana/cap14.xml#c14_10872" targetEnd="quarantana/cap14.xml#c14_10874"><ref rend="bold">secondo che canta</ref>:  secondo quanto ordina.</note>
        <note xml:id="Bricchi_cap14-n39" type="comm" target="quarantana/cap14.xml#c14_11149"><ref rend="bold">pitaffio</ref>:  aferesi per epitaffio, scritta tombale; ma qui significa semplicemente testo scritto, avviso;</note>
        <note xml:id="Bricchi_cap14-n40" type="comm" target="quarantana/cap14.xml#c14_11153"><ref rend="bold">contarlo</ref>:  considerarlo;</note>
        <note xml:id="Bricchi_cap14-n41" type="comm" target="quarantana/cap14.xml#c14_11221"><ref rend="bold">conforme</ref>:  come.</note>
        <note xml:id="Bricchi_cap14-n42" type="comm" target="quarantana/cap14.xml#c14_11580"><ref rend="bold">stracco</ref>:  stanco:</note>
        <note xml:id="Bricchi_cap14-n43" type="comm" target="quarantana/cap14.xml#c14_11630"><ref rend="bold">politica</ref>:  destrezza, diplomazia:</note>
        <note xml:id="Bricchi_cap14-n44" type="comm" target="quarantana/cap14.xml#c14_11696" targetEnd="quarantana/cap14.xml#c14_11698"><ref rend="bold">mettere in castello</ref>:  mettere nello stomaco, mangiare;</note>
        <note xml:id="Bricchi_cap14-n45" type="comm" target="quarantana/cap14.xml#c14_11793"><ref rend="bold">saliscendi</ref>:  un tipo di serratura;</note>
        <note xml:id="Bricchi_cap14-n46" type="comm" target="quarantana/cap14.xml#c14_11801" targetEnd="quarantana/cap14.xml#c14_11803"><ref rend="bold">lumi a mano</ref>:  lumi a olio:</note>
        <note xml:id="Bricchi_cap14-n47" type="comm" target="quarantana/cap14.xml#c14_11812"><ref rend="bold">palco</ref>:  soffitto.</note>
        <note xml:id="Bricchi_cap14-n48" type="comm" target="quarantana/cap14.xml#c14_11940"><ref rend="bold">tavoliere</ref>:  tavolo da gioco;</note>
        <note xml:id="Bricchi_cap14-n49" type="comm" target="quarantana/cap14.xml#c14_12113" targetEnd="quarantana/cap14.xml#c14_12117"><ref rend="bold">verso la cima della tavola</ref>:  a capotavola.</note>
        <note xml:id="Bricchi_cap14-n50" type="comm" target="quarantana/cap14.xml#c14_12327" targetEnd="quarantana/cap14.xml#c14_12329"><ref rend="bold">gratis et amore</ref>:  per grazia e amore di Dio;</note>
        <note xml:id="Bricchi_cap14-n51" type="comm" target="quarantana/cap14.xml#c14_12412"><ref rend="bold">accomodato</ref>:  ridotto;</note>
        <note xml:id="Bricchi_cap14-n52" type="comm" target="quarantana/cap14.xml#c14_12420"><ref rend="bold">prossimo</ref>:  gente;</note>
        <note xml:id="Bricchi_cap14-n53" type="comm" target="quarantana/cap14.xml#c14_12523"><ref rend="bold">avvezzo</ref>:  abituato.</note>
        <note xml:id="Bricchi_cap14-n54" type="comm" target="quarantana/cap14.xml#c14_12683" targetEnd="quarantana/cap14.xml#c14_12685"><ref rend="bold">a che negozio</ref>:  per quale scopo, per quale attività;</note>
        <note xml:id="Bricchi_cap14-n55" type="comm" target="quarantana/cap14.xml#c14_12746" targetEnd="quarantana/cap14.xml#c14_12749"><ref rend="bold">che caso si fa</ref>:  quale importanza si dà;</note>
        <note xml:id="Bricchi_cap14-n56" type="comm" target="quarantana/cap14.xml#c14_12837"><ref rend="bold">d'ariano</ref>:  eretico, miscredente;</note>
        <note xml:id="Bricchi_cap14-n57" type="comm" target="quarantana/cap14.xml#c14_12903"><ref rend="bold">compagno</ref>:  uguale;</note>
        <note xml:id="Bricchi_cap14-n58" type="comm" target="quarantana/cap14.xml#c14_12964" targetEnd="quarantana/cap14.xml#c14_12965"><ref rend="bold">una mano</ref>:  un manipolo;</note>
        <note xml:id="Bricchi_cap14-n59" type="comm" target="quarantana/cap14.xml#c14_13047" targetEnd="quarantana/cap14.xml#c14_13049"><ref rend="bold">di sorte veruna</ref>:  di nessun genere.</note>
        <note xml:id="Bricchi_cap14-n60" type="comm" target="quarantana/cap14.xml#c14_13070" targetEnd="quarantana/cap14.xml#c14_13071"><ref rend="bold">ti capaciterà</ref>:  ti darà modo di renderti conto;</note>
        <note xml:id="Bricchi_cap14-n61" type="comm" target="quarantana/cap14.xml#c14_13107"><ref rend="bold">fesso</ref>:  vuoto;</note>
        <note xml:id="Bricchi_cap14-n62" type="comm" target="quarantana/cap14.xml#c14_13225" targetEnd="quarantana/cap14.xml#c14_13229"><ref rend="bold">ho le spalle al muro</ref>:  sono al sicuro, fuori pericolo.</note>
        <note xml:id="Bricchi_cap14-n63" type="comm" target="quarantana/cap14.xml#c14_13527"><ref rend="bold">baggianata</ref>:  discorso da babbeo, da uomo senza cervello;</note>
        <note xml:id="Bricchi_cap14-n64" type="comm" target="quarantana/cap14.xml#c14_13720"><ref rend="bold">arietando</ref>:  colpendo;</note>
        <note xml:id="Bricchi_cap14-n65" type="comm" target="quarantana/cap14.xml#c14_13734"><ref rend="bold">taffete</ref>:  interiezione onomatopeica.</note>
        <note xml:id="Bricchi_cap14-n66" type="comm" target="quarantana/cap14.xml#c14_13970" targetEnd="quarantana/cap14.xml#c14_13971"><ref rend="bold">meta onesta</ref>:  prezzo calmierato;</note>
        <note xml:id="Bricchi_cap14-n67" type="comm" target="quarantana/cap14.xml#c14_13996" targetEnd="quarantana/cap14.xml#c14_13999"><ref rend="bold">fanno a ruffa raffa</ref>:  gareggiano «A chi prima piglia una cosa, a chi ne prende di più» (Giorgini-Broglio);</note>
        <note xml:id="Bricchi_cap14-n68" type="comm" target="quarantana/cap14.xml#c14_14123" targetEnd="quarantana/cap14.xml#c14_14125"><ref rend="bold">metterlo in opera</ref>:  realizzarlo.</note>
        <note xml:id="Bricchi_cap14-n69" type="comm" target="quarantana/cap14.xml#c14_14285"><ref rend="bold">farsetto</ref>:  giubba corta di uso popolare;</note>
        <note xml:id="Bricchi_cap14-n70" type="comm" target="quarantana/cap14.xml#c14_14381"><ref rend="bold">spiccando</ref>:  scandendo.</note>
        <note xml:id="Bricchi_cap14-n71" type="comm" target="quarantana/cap14.xml#c14_14561"><ref rend="bold">quell'arsione</ref>:  arsura, sete violenta</note>
        <note xml:id="Bricchi_cap14-n72" type="comm" target="quarantana/cap14.xml#c14_14617"><ref rend="bold">temperate</ref>:  moderate</note>
        <note xml:id="Bricchi_cap14-n73" type="comm" target="quarantana/cap14.xml#c14_14661"><ref rend="bold">scola</ref>:  scuola. ammaestramento</note>
        <note xml:id="Bricchi_cap14-n74" type="comm" target="quarantana/cap14.xml#c14_14788" targetEnd="quarantana/cap14.xml#c14_14792"><ref rend="bold">quella che fosse al caso</ref>:  quella adatta alla circostanza</note>
        <note xml:id="Bricchi_cap14-n75" type="comm" target="quarantana/cap14.xml#c14_14829" targetEnd="quarantana/cap14.xml#c14_14831"><ref rend="bold">fior di senno</ref>:  un po' di giudizio</note>
        <note xml:id="Bricchi_cap14-n76" type="comm" target="quarantana/cap14.xml#c14_14853"><ref rend="bold">disdirebbero</ref>:  sarebbero troppo sconvenienti;</note>
        <note xml:id="Bricchi_cap14-n77" type="comm" target="quarantana/cap14.xml#c14_14863" targetEnd="quarantana/cap14.xml#c14_14864"><ref rend="bold">fanno vista</ref>:  fanno finta.</note>
        <note xml:id="Bricchi_cap14-n78" type="comm" target="quarantana/cap14.xml#c14_15087" targetEnd="quarantana/cap14.xml#c14_15089"><ref rend="bold">sono in cervello</ref>:  sono lucido;</note>
        <note xml:id="Bricchi_cap14-n79" type="comm" target="quarantana/cap14.xml#c14_15243"><ref rend="bold">svenevole</ref>:  languido, melenso.</note>
        <note xml:id="Bricchi_cap14-n80" type="comm" target="quarantana/cap14.xml#c14_15382" targetEnd="quarantana/cap14.xml#c14_15383"><ref rend="bold">a salti</ref>:  senza ordine logico;</note>
        <note xml:id="Bricchi_cap14-n81" type="comm" target="quarantana/cap14.xml#c14_15385" targetEnd="quarantana/cap14.xml#c14_15387"><ref rend="bold">fuor di proposito</ref>:  a sproposito.</note>
      </div>

    </body>
  </text>
</TEI>
